<!DOCTYPE html>
<html>
<meta charset="utf-8">
<meta name="author" content="Marcin Hoinka">
<meta name="description" content="Historia kajakarstwa">

<head>
<title>Historia kajakarstwa</title>
<link rel="stylesheet" type="text/css" href="style.css">

</head>

<body style="background-color:white" >

<h2>Rys historii turystyki kajakowej - Andrzej Łuczyński</h2>
<h3>KAJAKARSTWO TURYSTYCZNE W POLSCE DO 1939 roku.</h3>

<p>
Od czasów najdawniejszych do XIX wieku Polska, kraj od morza, kraj przecinany licznymi rzekami, posiadający sporo obszarów jeziornych, 
wykształcił w początkach swej państwowości szkutnictwo. Już w X wieku dla potrzeb żeglugi śródlądowej wykonywano różnego rodzaju łodzie do przewożenia osób
i ładunku. Dno jeziora Lednickiego okazało się bardzo bogate w różnorodne zabytki pochodzące z VI wieku. Oprócz hełmu znaleziono dwa groty włóczni, 
siedem toporów bojowych oraz wiele fragmentów ceramiki i kości."W 1960 roku nastąpiło odkrycie najwspanialszego zabytku -- doskonale zachowanej drewnianej 
dłubanki, wykonanej w dębowym pniu o długości ponad 10 metrów. Grot strzały znaleziony w jej wnętrzu pozwolił datować ją na wiek XI, 
co spowodowało zaliczenie łodzi do najstarszych zabytków polskiego szkutnictwa".<br>

<br>
W średniowieczu wykonywano różne rodzaje sprzętu wodnego, jak czółna z jednego pnia i łódki do rybołówstwa oraz łodzie i większe statki. 
W owych czasach statki morskie docierały do Torunia. „Statki rzeczne nadal nazywano karabiami, łodziami i czółnami, ale doszły nowe rzeczy i nazwy. 
Płatnicą nazywano drewno spławiane na tratwach, a płatem lub płtą -- tratwę. Stąd opłata za przybicie do brzegu w IV wieku to płetne lub brzeżne, 
a flisak to płetnik". 42 Władysław Jagiełło wykazujący podczas swojego panowania niezwykłą żywotność prawie ustawicznie znajdował się w podróżach 
po swoim Wielkim Królestwie polskim , Litwie i Rusi. W 1415 roku odbył podróż po obszarach Białorusi. 
Wówczas to król odwiedził Lidę, Nowogródek i Dawigródek, wędrował lądem i rzekami (Słupczą i Prypecią). W 1426 roku odbył długa wodną podróż Wisłą. 
Powodem wyboru tego niecodziennego środka podróży była złamana przezeń noga na polowaniu w Białowieży. W odpowiednią przygotowanej dla jego osoby łodzi, 
popłynął do Warszawy i Płocka, dopłyną na Kujawy witany przez książąt mazowieckich . 
W 1410 roku pod Kozienicami polecił W. Jagiełło zbudować most z łodzi. Posłużył on przeprawie wojsk polskich wraz z wozami i działami idących pod Grunwald. 
Czasami odpowiednio przystosowane, bogato zdobione zależnie od pasażerów, statki i łodzie służyły rekreacji i wypoczynkowi. 
Z podobnych podróży znane były szczególnie dwie pary królewskie, Jan Kazimierz i Maria Ludwika oraz Jan III Sobieski i Maria Kazimiera. 
Słynną się stała podróż Anny Magdaleny z Potockich Gorayskiej podjęta wyłącznie w celach rozrywkowych. 
Podróż rozpoczęto w Ulanowie nad Tanwią i poprzez San dopłynięto Wisłą do Gdańska. Statek był specjalnie przystosowany do celów wycieczkowych. 
Podróż ta odbywała się w kwietniu 1685 roku. W 1723 roku demonstrowano Augustowi Mocnemu na Łabie łódź podobną do kajaka.<br>
Nie wszystkie rzeki dawniej były sprawne. Rozlewały się szeroko gdyż nie były regulowane, ale pływanie nimi stwarzało trudności gdyż poprzegradzane 
były zwalonymi pniami drzew. Rzeki, którymi można było spływać : Wisła od Krakowa, Bug od Dubienki, Narew od Wizny, dolny San oraz Warta od Koła. 
Od połowy VIII wieku zaczęto porządkować szlaki wodne. Usuwano przeszkody, a nawet zmuszano młynarzy do usuwania tam, które przegradzały rzekę. 
Znane były w Rzeczypospolitej i poza jej granicami umiejętności wodniackie Kozaków, którzy na swych Śmigłych i szybkich czajkach wyprawiali się 
na tzw. Chadzki". Docierali śmiałymi wypadami, rzekami i morzem aż do Krymu.<br>
<br>
<img src=obrazy/kajak-wegiel.jpg width=400 px>

<h3>Pojawia się w Polsce turystyka.</h3>
<p>
Ruch sportowy i turystyczny, który żywiołowo rozwinął się na świecie w XIX stuleciu w naszym kraju pojawia się znacznie później. 
Powodem tego był brak niepodległości oraz kontaktu z innymi krajami. Jest to dla Polski okres narodowej niewoli, w kraju rozdartym zaborami, 
pod twardymi rządami Prus, Rosji i Austrii. Mimo tych niesamowitych utrudnień powstają w Polsce pod koniec XIX wieku towarzystwa i kluby sportowe. 
Najpierw we Lwowie w 1867 roku założono towarzystwo gimnastyczne „ Sokół" w ramach którego utworzono sekcję kajakową.
W 1884 roku powstaje w Galicji Krakowskie towarzystwo Wioślarskie. <br>
W Królestwie Polskim pierwsze stowarzyszenia sportowe powstają w Warszawie : Warszawskie Towarzystwo Wioślarskie w 1878 roku i 
Warszawskie Towarzystwo Cyklistów 1886 rok . Najpóźniej organizacje sportowe powstają w zaborze Pruskim -- w 1893 roku Związek Sokołów Wielkopolskich. 
W Galicji tworzą się zręby Polskiego Ruchu Turystycznego. W 1873 roku powstaje Polskie Towarzystwo Tatrzańskie. 
W 1906 roku powstaje nowe Towarzystwo Turystyczne -- Polskie Towarzystwo Krajoznawcze.
</p>

<h3>A. Warszawskie Towarzystwo Wioślarskie</h3>
<p>
WTW stało się Macierzą polskiego sportu kajakowego. Zapoczątkowało ono rozwój wioślarstwa, kajakarstwa, pływania, lekkiej atletyki a nawet dżu-dżitsu.<br>
WTW stało się prekursorem zorganizowanej turystyki wodnej. Władysław Deniszczuk i Antoni Chojnacki byli założycielami klubu wioślarskiego. 
Wł. Deniszczuk zakupuje czterowiosłową łódź „Nimfa". sprowadzenie następnych kilku łodzi sportowych z zagranicy umożliwia organizowanie wycieczek 
wodnych Wisłą. Władze zaborcze niechętnie patrzą na zabiegi grona entuzjastów, gdyż bez zezwolenia organizuje się młodzież. 
Wreszcie po czterech latach od założenia WTW dr Henryk Stankiewicz wyjednuje w 1882 roku legalizację, na którą zgodę wyrazić musiał Minister Marynarki. 
Towarzystwo miało charakter ekskluzywny. Na prezesów wybierano arystokratów -- hr Adam Zamoyski, hr Ksawery Branicki.<br>
Klub był salonem towarzyskim, a sport był jedną z form działalności obok zabaw, przyjęć i gier towarzyskich. Składka w WTW wynosiła 20 rubli rocznie.<br>
Robotnik zarabiający 20 rubli na miesiąc nie mógł sobie pozwolić na przynależność do klubu. Bolesław Prus choć wierny członek WTW, często zalęgał ze składkami.
Obowiązywał odpowiedni strój : Statut Towarzystwa zabraniał przyjmowania kobiet, studentów oraz wojskowych niższych stopni. 
Dopiero zmiana układu sił politycznych na ziemiach polskich w wyniku rewolucji 1905-07 r powoduje zanikanie ekskluzywnego charakteru WTW i innych towarzystw. 
Rośnie ich liczebność i istotna działalność sportowa. Pierwsze wyścigi kajakarzy w Polsce przeprowadza WTW w 1886 roku, 
kajaki "Zuch" "Karzeł" "Smyk" zajmują pierwsze trzy miejsca, do grona zwolenników turystyki wodnej zaliczali się min. 
Henryk Sienkiewicz, Stefan Żeromski, Ignacy Paderewski, Jan Kiepura. <br>
<br>WTW oprócz rekreacji i zajęć sportowych wypełniało inne funkcje społeczne. 
W 1884 roku łodzie WTW podczas katastrofalnej powodzi pełniły dyżury wartownicze. Uratowały wówczas kilkadziesiąt osób. 
Od 1908 roku WTW organizowało regaty wioślarzy ze wszystkich zaborów tworząc podwaliny polskiej organizacji sportowej. 
Po odzyskaniu niepodległości wśród wielu inicjatyw zmierzających do odrodzenia narodowego nie brakło działań dla rozwoju sportu, kultury fizycznej i turystyki. 
Właściciel i popularyzator walorów Szczawnicy Józef Szalay, już w latach 1820 -- 30 organizował dla letników spływy Dunajcem z pochodniami. 
Podczas pływania uczestnikom przygrywały kapele cygańskie. Stąd zapewne wywodzą się tradycje pienińskich flisaków przewożących setki turystów przez 
przełom Dunajca. Wincenty Pol w 1858 roku jako jeden z pierwszych pokonał „wyłom" Dunajca spływając łódką.
</p>
<h3>B. Zygmunt Gloger</h3>

Zygmunt Gloger uważany za „ojca " turystyki polskiej organizował swoje wyprawy łodzią poznając Wisłę, Niemen, Bug i Biebrzę. 
Gloger w celach archeologicznych i krajoznawczych odbywał szereg wycieczek kajakowych. We wrześniu 1871 roku wynajmuje łódź i przewoźnika, 
aby przepłynąć Niemen od Druskiennik do Liszkowa. Zbiera występujące na brzegach rzeki okrzoski, wiórki i narzędzia kamienne. 
Znaleziska spod Druskiennik tak zaintrygowały badacza, że postanowił jeszcze raz wyruszyć na Niemen. Planował w ciągu ośmiu dni spłynąć Niemnem z Grodna 
do Kowna / około 40 mil/. Udało mu się nabyć małe czółno tzw. czajkę, bardzo zniszczoną. Ale smoła, konopie i gwoździe zrobiły swoje i łódkę naprawiono. 
Czółno o długości siedmiu łokci, o szerokości półtora łokcia było maksymalnie załadowane, różnym sprzętem potrzebnym do poszukiwań archeologicznych. 
Podczas całej wyprawy Gloger nie odkładał kartki i pióra. Notował wszelkie uwagi o rzece przekazywane mu przez sternika. 
Np.: „ rapą „ nazywano zespół niebezpiecznych głazów występujących w rzece : „ solą „ i „ sółką „ nazywał się mniej groźny kamień w korycie rzeki 
lub wysepka podwodnych kamieni i żwiru; „ wieliczem" nazywał się każdy kamień podwodny lub sterczący nad wodą.
Po niemeńskich wodach pływały wiciny -- czyli łodzie, które zabierały ładunki do 800 beczek litewskich. 
Dziennik Glogera przez osiem dni spływu zapełnił się etnograficznymi, folklorystycznymi i przyrodniczymi obserwacjami.
Na kolejną wyprawę wodną Gloger wybrał się z Julianem Maszyńskim -- malarzem, współpracownikiem Tygodnika Ilustrowanego. 
22 lipca 1875 roku rozpoczęli pływanie na Bugu od Terespola do Drohiczyna i dalej do Wirowa. Wyprawa wodna odbywała się na krypie zbitej z czterech desek. 
Krypa prowadzona przez niezbyt dobrego sternika co rusz osiadała na mieliźnie. Często podciągnąwszy szarawary, malarz i archeolog pomagali holować swój „okręt".<br>
<br>
Dla relaksu i wypoczynku 6 sierpnia 1879 r Gloger wyrusza nad Biebrzę. Bardzo wnikliwie notuje wrażenia ze spływu. Opisuje krajobraz nadrzeczny. 
Nie zapomniał jednak o swoim powołaniu archeologicznym i odkrywa po drodze kilka stacji krzemiennych. 
Jeszcze w tym roku, miesiąc później, przeżywa z kolegami kilkugodzinną emocjonującą przygodę na Bałtyku.
Wypłynęli na Bałtyk w łodzi wiosłowej chcąc rozkoszować się morzem i wspaniała słoneczną pogodą. 
Oddalili się kilkanaście kilometrów od brzegu, także stali się niewidoczni. Wtem zerwała się burza, woda zalewała łódkę rybacką. 
Po kilku godzinach ciężkiej walki nieszczęśni wioślarze dobili do brzegu.
</p>

<h3>C. Gieysztora przeprawa przez Andy.</h3>

Michał Gieysztor inżynier i podróżnik w czasie swojej przeprawy z portu Yessup przez Andy do Montani używał obok kolei auta, koni, 
statku również indiańskich czółen. 1929. 08.06 wyrusza w dwóch canoe z przewoźnikami z portu Yessup znajdującego się nad brzegiem rzeki 
Pichus wpadającej do rzeki Pachitea dopływie Ucayazi. Przewoźnicy kierowali łodziami za pomocą długich żerdzi tangone i wioseł. 
Przez dwa dni płynął w canoe niczym nie osłonięty od prażącego słońca i deszczu.
Rzeka mająca około 50 m. Szerokości płynęła bystrym nurtem nieraz rozbijając się z szumem o potężne podwodne skały, które musieli umiejętnie omijać. 
W trakcie spływu polował w canoe na aligatory. 31 sierpnia po kolejnych zmianach środków lokomocji, ponownie wsiadł do canoe, którą popłyną w górę Urumby. 
Tym razem łódź miała 6 m długości i 0,70 m szerokości, popychana na przodzie przez 3 Indian, czwarty z tyłu sterował aby przemieszczała się sprawnie 
pod prąd rzeki. Zachwycony był bardzo tym krajem cudnym i ciekawym, życiem prymitywnym ludzi, lecz tak swobodnym. 
Uważał, że opłaciły się stokrotnie wszelkie trudy i niewygody podróży jakie odnosił. Po 48 dniach dotarł z Limy do przyszłej polskiej koloni Ceba.
(...)<br>
<br>Fragment artykułu Andrzeja Łuczyńskiego pod tytułem "Rys historii turystyki kajakowej" 
zamieszczonego na stronie Klubu Kajakowego Neptun Dęblin <a href="http://www.klubkajakowyneptun.cal.pl/rys.php" target="blank">(link)</a>

</p>


</body>


<footer>
<p>
<a href="index.html">DO STRONY GŁÓWNEJ</a> 
</p>

<p>Copyrights: Marcin Hoinka&copy;
</p>
  
  </footer> 

</html>